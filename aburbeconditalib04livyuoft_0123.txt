LIBER XXXXII, 26. 27. [a. C. 172] 49

bus Persei, sed egregie [in] fide permanere, pollicitosque
onmia, quae populus Romanus imperasset, praestaturos.
et civitates socias adisse3 ceteras satis fidas, Rhodios flu-
ctuantis et inbutos Persei consilis invenisse. venerant
Rhodi legati ad purganda ea, quac volgo iactari de civi-
tate sciebant3 ceterum senatum iis non [dari‚ prius quam
no]vi consules magistratum inissent, placuit.

XXVII. Belli apparatum non differendum censue-
runt. C. Licinio praetori negotium datur, ut ex veteribus
quinqueremibus in navalibus Romae subductis, quae pos-
sent usui esse, reficeret pararetque naves quinquaginta.
si quid ad eum numerum explendum deesset, C. Memmio
collegae in Siciliam scriberet, ut eas quae in Sicilia naves
essent. reficeret atquc expediret, ut Brundisium primo
quoque tempore mitti possent. socios navales libertini
ordinis in viginti et quinque naves ex civibus Romanis
C. Licinius praetor scribere iussus, in quinque et viginti
parem numerum Cn. Sicinius sociis imperaret 3 idem prae-
tor peditum octo milia, quadringentos [equites] ab sociis
Latini nominis exigeret. hunc militem qui Brundisi acci-
peret atque in Macedoniam mitteret, A. Atilius Serranus,

qui priore anno praetor fuerat„ deligitur, Cn. Sicinius ῑ

praetor ut exercitum paratum ad traiciendum haberet.
C. Popillio consuli ex auctoritate senatus C. Licinius
praetor scribit, ut ct legionem secundam, quac maxume
veterana in Liguribus erat, ct [ex] socis Latini nominis
quattuor milia peditum, ducentos equites idibus Februa-
riis Brundisi adesse iuberet. hac classe et hoc exercitu
Cn. Sicinius provinciam Macedoniam optinere donec
successor veniret iussus, prorogato in annum imperio.
ea omnia, quae senatus censuit, inpigre facta sunt. duo-
dequadraginta quinqueremes ex navalibus deductae3 qui
deduceret eas Brundisium, L. Porcius Licinus praeposi-
tus3 duodecim ex Sicilia missae. ad frumentum classi
exercituique coemendum in Apuliam Calabriamque tres
legati missi, Sex. Digitius, T. Iuventius, M. Caecilius.
ad omnia praeparata Cn. Sicinius praetor, paludatus ex

urbe profectus, Brundisium venit.
Liri vol. 11⁷. 4

Ιύ

