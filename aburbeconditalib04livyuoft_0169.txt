LIssER XXXXHI, 9. 10. [a. C. 170] 95

militum in eas naves sunt inposita, quae M. Raecius
praetor ex senatus consulto in ea parte Italiae, quac
obiecta Illyrico est, conscripsit —, et consul Hostilius
Appium Claudium in Illyricum [cum] quattuor milibus

peditum misit, ut accolas Illyrici tutaretur. qui non con- .-

tentus is, quas adduxerat copiis, auxilia ab sociis conro-
gando ad octo milia hominum vario genere armavit per-
agrataque omni ea regione ad Lychnidum Dassaretiorum
consedit.

X. Haud procul inde Uscana oppidum finium ple-
rumque Persei erat. decem milia civium habebat et
modicum custodiae causa Cretensium praesidium. inde
nuntii ad Claudium occulti veniebant: si propius copias
admovisset, paratos fore qui proderent urbem3 et operae
pretium esse: non se amicosque tantum, sed etiam mili-
tes praeda expleturum. spes cupiditati admota ita occae-
cavit animum, ut nec [ex] is qui venerant quemquam
retineret nec opsides, pignus futuros afore fraudem agen-
dae rei, posceret, nee mitteret exploratum 1100 fidem
acciperet. die tantum statuta. profectus aLychnido, duo-
decim milia ab urbe, ad quam tendebat, posuit castra.
quarta inde vigilia signa movit mille ferme ad praesidium
castrorum relictis. inconpositi, longo agmine effusi, 111-
frequentes, cum nocturnus error dissiparet, ad urbem
pervenerunt. crevit neclegentia, postquam neminem
armatum in muris viderunt. ceterum ubi primum sub
ictu teli fuerunt, duabus simul portis erumpitur. et ad
clamorem erumpentium ingens strepitus 0 muris ortus ulu-
lantium mulierum cum crepitu undique aeris, et incondita
multitudo turba inmixta servili variis vocibus personabat.
hic tam multiplex undique obiectus terror effecit, 110 su-
stinere primam procellam eruptionis Romani possent.
itaque fugientes plures quam pugnantes interempti sunt3
vix duo milia hominum cum ipso legato in castra perfu-
gerunt. quo longius iter in castra erat, eo pluris fessos
consectandi hostibus copia fuit. ne moratus quidem in
castris Appius, ut suos dissipatos fuga colligeret, quae
res palatis per agros saluti fuisset, ad Lychnidum pro-
tinus reliquias cladis reduxit.

[ὑ

13

