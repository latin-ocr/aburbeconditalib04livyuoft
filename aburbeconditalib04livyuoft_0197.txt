LIBER XXXXIHI, 17.18. [a. u. ρ. 169] 123

Macedonia consuli cuique praetori classis evenisset scire-
tur, ut iam inde cogitarent pararentque quae bello usui
forent senatumque consulerent, si qua [de] re consulto
opus esset: Latinas, ubi magistratum inissent, quod per
religiones posset, primo quoque tempore fieri placere,
neque consulem cui eundum in Macedoniam esset teneri.
his decretis consulibus Italia et, Macedonia, praetoribus
praeter duas iurisdictiones in urbe classis et Hispania et
Sicilia et Sardinia provinciae nominatae sunt. consulum
Aemilio Macedonia, Licinio Italia evenit. praetores Cn.
Baebius urbanam, L. Anicius peregrinam et si quo se-
natus censuisset, Cn. Octavius classem, P. Fonteius
Hispaniam, [M. Aebutius Siciliam,] C. Papirius Sardi-
niam est sortitus.

XVIII. Extemplo apparuit omnibus non segniter id
bellum L. Aemilium gesturum, praeterquam quod alias
vir erat, etiam quod dies noctesque intentus ea sola, quac
ad id bellum pertinerent, animo agitabat. iam omnium
primum a senatu petit, ut legatos in BIacedoniam mitterent
ad exercitus visendos classemque et conperta referenda,
quid aut terrestribus aut navalibus copiis opus esset3
praeterea ut explorarent copias regias, quantum possent,
qua provincia nostra, qua hostium foret3 utrum intra
saltus castra Romani haberent, an iam omnes angustiae
exsuperatae, et in aequa loca pervenissent3 qui fideles
nobis socii, qui dubi suspensaeque ex fortuna fidei, qui
certi hostes viderentur3 quanti praeparati commeatus, et
unde terrestri itinere, unde navibus subportarentur 3 quid
ea aestate terra marique rerum gestum esset: ex his bene
cognitis certa in futurum consilia capi posse. senatus Cn.
Servilio consuli negotium dedit, ut is in Macedoniam,
quos L. Aemilio videretur, legaret. legati biduo post
profecti Cn. Domitius Ahenobarbus, A. Licinius Nerva,
L. Baebius.

Bis in exitu anni eius lapidatum esse nuntiatum est,
in Romano agro, simul in Veienti. bis novendiale sacrum
factum est. sacerdotes eo anno mortui sunt P. Quinctilius
Varus flamen Martialis et M. Claudius Marcellus de-
cemvir, in cuius locum Cn. Octavius suffectus. ct iam

ιο

3

5

6

7

S

