200 PERIOCHAE LIBRORUM XLVllIl. L.

umbras volitare, Scipionem vigere, et populus Romanus eo favore
e‹›xiiplex11S‚ ut comitiis plurimae eum tribus consulem scriberent,
cum hoc per aetatem non liceret. cum L. Scribonius tribunus plebis
rogationem promulgasset, ut Lusitani, qui in fidem populo Romano
dediti ab Servio Galba in Galliam venissent, in libertatem restitue-
rentur, M. Cato acerrime suasit. extat oratio ea in annalibus cius
inclusa. Q. Fulvius Nobilior ei, saepe ab eo in senatu laceratus,
respondit pro Galba. ipse quoque Galba, cum se damnari videret,
complexus duos filios praetextatos et Sulpici Galli filium, cuius
tutor erat, ita miserabiliter pro se locutus est, ut rogatio antiquare-
tur. extant tres orationes eius, duae adversus Libonem tribunum
plebis rogationemque eius habitae de Lusitanis, una contra L. Coi·-
nelium Cethegum, in qua Lusitanos prope se castra habentis caesos
fatetur, quod compertum habuerit, equo atque homine suo ritu
immolatis per speciem pacis adoriri exercitum suum in animo
habuisse. Andriscus quidam, ultimae sortis homo, Persei re is
filium ferens [se] et mutato nomine Philippus vocatus, cum ab ur e
Roma, quo illum Demetrius Syriae rex ob hoc ipsum mendacium
miserat, clam profugisset, multis ad falsam eius fabulam, velut ad
veram coeuntibus, contracto exercitu totam Macedoniam aut volun-
tate incolentium aut armis occupavit. fabulam autem talem finxe—
rat: ex paelice se et Perseo rege ortum traditum educandum Cre-
tensi cuidam esse, utin belli casus, quod ille eum Romanis gereret,
aliquod velut semen stirpis regiae extaret. Adramytti se educatum
usque ad duodecimum aetatis annum, patrem eum esse credentem a
quo educaretur, ignarum generis fuisse sui. adfecto deinde eo, cum
prope ad ultimum finem vitae esset, detectam sibi tandem originem
suam falsaeque matri libellum datum signo Persei regis signatum,
quem sibi traderet, cum ad puberem aetatem venisset, obtestatio-
nesque ultimas adiectas, ut res in occulto ad id tempus servaretur.
pubescenti libellum traditum, in quo relicti sibi duo thensauri a.
patre dicerentur. tum scienti mulierem sese subditum esse, veram
stirpem ignoranti edidisse genus atque obtestatam, ut prius quam
manaret ad Eumenen res, Perseo inimicum, excederet eis locis, ne
interficeretur. eo se exterritum, simul sperantem aliquod a Deme-
trio auxilium, in Syriam se contulisse atque ibi primum, quis essct,
palam expromere ausum.
EX ΜΒ. L.

Thessalia, cum et illam invadere armis atque occupare Pseudo-
philippus vellet, per legatos Romanorum auxiliis Achaeorum de-
fensa est. Prusias rex Bithyniae, omnium humillimorumque vitio-
rum, a Nicomede filio adiuvante Attalo rege Pergami occisus,
habebat alterum filium, qui pro superiore ordine dentium enatum
habuisse unum os continens dicitur. cum tres legatos ad pacem
inter Nicomeden et Prusiam faciendam ad Romanos misissent, eum
unus ex iis multis cicatricibus sparsum caput haberet, alter pedibus
aeger esset, tertius ingenio socors haberetur, dixit Cato eam in
legationem, nec caput nee pedes nec cor habere. in Syria, quae eo
tempore stirpe generis parem regi Macedonum, inertia socordiaque
similem Prusiae regem habebat, iacente eo in ganea et lustris Am-
monius regnabat, per quem et amici omnes regis et Laodice regina
et Antigonus Demetri filius occisi sunt. Masinissa Numidiae rex
maior nonaginta annis decessit, vir insignis. inter cetera iuvenalia
opera, quac ad ultimum edidit, adeo ctiam Veneris usu in senecta

