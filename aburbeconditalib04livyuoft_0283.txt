PERIOCHAE LIBRORUM LV—LVII. 203

proficisceretur, accidit [vox] ‘mane‚ Mancine’. quae auspicia
tristia fuisse eventu probatum est. et victus enim a Numantinis et
castris exutus, eum spes nulla servandi exereitus esset, pacem cum
eis fecit ignominiosam, quam ratam esse senatus vetuit. quadra-
ginta milia Romanorum a Numantinorum milibus quattuor victa
erant. Dec. Iunius Lusitaniam expugnationibus urbium usque ad
Oceanum perdomuit, et cum fluvium Oblivionem transire nollent,
raptum signifero signum ipse transtulit et sic ut transgrederentur
persuasit. Alexandri filius, rex Syriae, decem annos admodum
habens, aDiodoto, qui Tryphon cognominabatur, tutore suo, per
fraudem occisus est corruptis medicis, qui illum calculi dolore eon-
sumi ad populum mentiti, dum secant, occiderunt.
Ex LIB. LVI.

Decimus Iunius Brutus in Hispania ulteriore feliciter adversus
Gallaecos pugnavit. dissimili eventu M. Aemilius Lepidus procon-
sul adversus Vaccaeos rem gessit clademque similem Numantinae
passus est. ad exsolvendum foederis Numantini religione populum
Mancinus, eum huius rei auctor fuisset, deditus Numantinis non est
receptus. lustrum a censoribus eonditum est: censa sunt civium
capita trecenta septemdecim milia, nongenta triginta tria. Fulvius
Flaccus consul Vardeos in Illyrico subegit. M. Cosconius praetor
in Thracia cum Scordiscis prospere pugnavit. cum bellum Numan-
tinum vitio ducum non sine pudore publico duraret, delatus est
ultro Scipioni Africano a senatu populoque Romano consulatus3
quem cum illi capere ob legem, quae vetabat quemquam iterum
consulem fieri, non liceret, sicut priori consulatu legibus solutus
est. bellum servile in Sicilia ortum cum opprimi a praetoribus 11011
potuisset, C. Fulvio consuli mandatum est. huius belli initium fuit
Eunus servus, natione Syrus, qui contracta agrestium servorum
manu et solutis ergastulis iusti exercitus numerum implevit. Cleon
quoque, alter servus, ad septuaginta milia servorum contraxit, et
iunctis copiis adversus Romanum exercitum bellum saepe ges—
serunt.

Ex LIB. LVII.

Scipio Africanus Numantiam obsedit, et corruptum licentia
luxuriaque exercitum ad severissimam militiae disciplinam revo-
cavit. omnia deliciarum instrumenta recidit, duo milia scortorum a
castris eiecit, militem cotidie in opere habuit et triginta dierum
frumentum ad septenos vallos ferre cogebat. aegre propter onus
incedenti dicebat, ‘cum gladio te vallare scieris, vallum scire
desinito', ali scutum parum habiliter ferenti, amplius eum scutum
iusto ferre, neque id se reprehendere, quando melius scuto quam
gladio uteretur. quem militem extra ordinem deprehendit, si Ro-
manus esset, vitibus, si extraneus, virgis cecidit. iumenta omnia,
ne exonerarent militem, vendidit. saepe adversus eruptiones
hostium feliciter pugnavit. Vaccaei obsessi, liberis coniugibusque
trucidatis, ipsi se interemerunt. Scipio amplissima munera missa
sibi ab Antiocho rege Syriae, cum celare aliis imperatoribus regum
munera mos esset, pro tribunali accepturum se esse dixit, omniaque
ea quaestorem referre in publicas tabulas iussit: ex his se viris
fortibus dona esse daturum. eum undique Numantiam obsidione
clausisset et obsessos fame videret urgeri, hostes, qui pabulatum
exierant, vetuit occidi, quod diceret velocius eos absumpturos fru-
menti quod haberent, si plures fuissent.

