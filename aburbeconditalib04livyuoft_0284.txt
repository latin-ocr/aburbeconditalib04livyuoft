204 PERIOCHAE LIBRORUM LVIII. LIX.

Ex LIB. Lvm.

Tib. Sempronius Gracchus tribunus plebis cum legem agrariam
ferret adversus voluntatem senatus et equestris ordinis, ne quis ex
publico agro 11115 quam mille iugera possideret, in eum furorem
exarsit, ut M. ctavio collegae causam diversae partis defendenti
potestatem lege lata abrogaret, seque et [C.] Gracchum fratrem et
Ap. Claudium socerum tmumviros ad dividendum agrum crearet.
promulgavit et aliam legem agrariam, qua sibi latius agrum pate-
faceret, ut idem triumviri iudicarent, qua publicus ager, qua priva-
tus esset. deinde cum minus agri esset quam quod dividi posset
51110 offensa etiam plebis , quoniam eos ad cupiditatem amplum mo—
dum sperandi incitaverat, legem se promulgaturum ostendit, ut eis,
qui Sempronia lege agrum accipere deberent, pecunia quae regis
Attali fuisset divideretur. heredem autem populum Romanum
reliquerat Attalus , rex Pergami, Eumenis filius. tot indignitatibus
commotus graviter senatus, ante omnes T. Annius consularis, quia
in senatu in Gracchum perorasset raptus ab eo ad populum delatus-
que plebi, rursus in eum pro rostris contionatus est. cum iterum
tribunus plebis creari vellet Gracchus, auctore P. Cornelio Nasica
in Capitolio ab optimatibus occisus est, ictus primum fragmentis
subselli‚ et inter alios, qui in eadem seditione occisi erant, insepul-
tus in flumen proiectus. res praeterea in Sicilia vario eventu adver-
sus fugitivos gestas continet.

EX LlB. Lvlm.

Numantini fame coacti ipsi se per vicem (tradentes) trucidave-
runt, captam urbem Scipio Africanus delevit et de ea triumphavit,
quarto decimo anno post Carthaginem deletam. P. Rupilius consul
in Sicilia cum fugitivis debellavit. Aristonicus Eumenis regis filius
Asiam occupavit, cum testamento Attali regis legata populo Ro-
mano libera esse deberet. adversus eum P. Licinius Crassus consul,
cum idem pontifex maximus esset, quod numquam antea factum
erat, extra Italiam profectus, proelio victus et occisus est. M.
Perperna consul victum Aristonicum in deditionem accepit. Q.
Pompeius, Q. Metellus, tunc primum uterque ex plebe facti censo-
reS, lustrum condiderunt: censa sunt civium capita trecenta octo—
decim milia , octingenta viginti tria , praeter pupillos et viduas. Q.
Metellus censor censuit, ut cogerentur omnes ducere uxores libero—
rum creandorum causa. extat oratio eius, quam Augustus Caesar,
011111 de maritandis ordinibus ageret, velut in haec tempora scriptam
in senatu recitavit. C. Atinius Labeo tribunus plebis Q. Metellum
censorem, a quo in senatu legendo praeteritus erat, de saxo deici
iussit3 quod ne fieret, ceteri tribuni plebis auxilio fuerunt. cum
Carbo tribunus plebis rogationem tuhsset, ut eundem tribunum
plebi quoties vellet creare liceret, rogationem eius P. Africanus
gravissima oratione dissuasit, in qua dixit, Ti. Gracchum iure
caesum videri. [C.] Gracchus contra suasit rogationem3 sed Scipio
tenuit. bella inter Antiochum Syriae et Phrahaten Parthorum
regem gesta nec magis quietae res Aegypti referuntur. Ptole—
maeus, Euergetes coo-nominatus, ob nimiam crudelitatem suis
invisus, incensa a populo regia clam Cypron profugit, et cum sorori
eius Cleopatrae , quam filia eius virgine per vim conpressa atque in
matrimonium ducta repudiaverat, regnum a populo datum esset,
infensus filium quem ex illa habebat in Cypro occidit caputque eius
et manus et pedes matri misit. seditiones a triumviris Fulvio Flacco

