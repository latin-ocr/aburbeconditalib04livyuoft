PERIOCHAE LIBRORUM LXXXXVIH -— CII. 5.) 1 ἵ)

Iovis in Capitolio, quod incendio consumptum ac refectum erat, a
Q Catulo dedicatum est. L. Lucullus in Armenia Mithridaten et
Tigranen et ingentes utriusque regis copias pluribus proeliis fudit.
Q. Metellus proconsul bello adversus Cretenses mandato Cydoniam
urbem obsedit. C. Triarius legatus Luculli adversus Mithridaten
parum prospere pugnavit. Lucullum, ne persequeretur Mithridaten
ac Tigranen summamque victoriae inponeret, seditio militum
tenuit, quia sequi nolebant, id est legiones Valerianae, quae im-
pleta a se stipendia dicentes, Lucullum reliquerunt.
Ex ΜΒ. Lxxxxvnii.

Q. Metellus proconsul Cnoson et Lyctum et Cydoniam et alias
plurimas urbes expugnavit. L. Roscius tribunus plebis legem tulit,
ut equitibus Romanis in theatro quattuordecim gradus proximi ad—
signarentur. Cn. Pompeius lege ad populum lata persequi piratas
iussus, qui commercium annonae intercluserunt, intra quadragesi-
mum diem toto mari eos expulit belloque cum eis in Ciliciaconfecto‚
acceptis in deditionem piratis agros et urbes dedit. praeterea
res gestas a Q. Metello adversus Cretenses continet et epistolas
Metelli ct Cn. Pompeii in vicem missas, queritur Q. Metellus glo-
riam sibi rerum a se gestarum a. Pompeio praeripi, qui in Cretam
miserit legatum suum ad accipiendas urbium deditiones. Pompeius
rationem reddit hoc se facere debuisse.

Ex Lm. C

Manilius tribunus plebis magna indignatione nobilitatis le-
gem tulit, ut Pompeio Mithridaticum bellum mandaretur. contio
eius bona. Q. Metellus perdomitis Cretensibus liberae inid tempus
insulae leges dedit. Cn. Pompeius ad gerendum bellum adversus
Mithridaten profectus cum rege Parthorum Phrahate amicitiam
renovavit. equestri proelio Mithridaten vicit. praeterea bellum
inter Phrahaten regem Parthorum et, Tigranen Armeniorum, ac
deinde inter filium Tigranen patremque gestum continet.

Ex ΜΒ. Ci.

Cn. Pompeius Mithridaten nocturno proelio victum coegit Bo-
sporum profugere. Tigranen in deditionem accepit eique ademptis
Syria, Phoenice, Cilicia regnum Armeniae restituit. coniuratio
eorum qui in petitione consulatus ambitus damnati erant facta de
interficiendis consulibus obpressa est. Cn. Pompeius eum Mithri-
daten persequeretur, in ultimas ignotasque gentes penetravit, Hi-
beros Albanosque, qui transitum non dabant, proelio vicit. prae-
terea fugam Mithridatis per Colchos Heniochosque et res ab eo in
Bosporo gestas continet.

EX LIB. CII.

Cn. Pompeius in provinciae formam Pontum redegit. Pham
naces filius Mithridatis bellum patri intulit. ab eo Mithridates ob-
sessus in regia cum veneno sumpto parum profecisset ad mortem , a
milite Gallo nomine Bitoco, a quo ut adiuvaret se petierat, interfe-
ctus est. Cn. Pompeius Iudaeos subegit3 fanum eorum in Hieroso—
lyma, inviolatum ad id tempuS, cepit. L. Catilina, bis repulsam in
petitione consulatus passuS, cum Lentulo praetore et Cethego et con-
pluribus aliis coniuravit de caede consulum et senatus, incendiis
urbis et obprimenda re publica, exercitu quoque in Etruria con-
parato. ea coniuratio industria M. Tulli Ciceronis eruta est. Cati-
lina urbe pulso de reliquis coniuratis supplicium sumptum cst.

