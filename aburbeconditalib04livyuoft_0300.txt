220 PERIOCHAE LIBRORUM CXVII—CXX.

tonius consul cum inpotenter dominaretur legemque dc permuta-
tione provinciarum per vim tulisset ct Caesarem quoque petentem,
ut sibi adversus percussores avunculi adesset, magnis iniuriis ad-
fecisset, Caesar et sibi et rei publicae vires adversum eum paratu-
rus deductos in colonias veteranos excitavit. legiones quoquc
quarta et Martia signa ab Antonio ad Caesarem tulerunt, demde et
conplures saevitia M. Antoni, passim in castris suis trucidantis qui
ei suspecti crant, ad Caesarem desciverunt. Dec. Brutus, ut petenti
Cisalpinam Galliam Antonio obsisteret, Mutinam cum exercitu oc-
cupavit. praeterea discursum utriusque partis virorum ad accipien-
das provincias apparatusque belli continet.
Ex LIB. CXVIII.

M. Brutus in Graecia sub praetextu rei publicae et suscepti
eontra M. Antonium belli exercitum, cui P. Vatinius praeerat, cum
provincia in potestatem suam redegit. C. Caesari, qui privatus rei
publicae arma sumpserat, propraetoris imperium a senatu datum
est cum consularibus ornamentis adiectumque, ut senator esset. M.
Antonius Dec. Brutum Mutinae obsedit, missique ad eum a senatu
legati de pace parum ad conponendam eam valuerunt. populus
Romanus saga sumpsit. M. Brutus in Epiro C. Antonium praetorem
cum exercitu potestati suae subiecit.

Ex ΜΒ. cxvnn.

C. Trebonius in Asia fraude P. Dolabellae occisus est. ob id fa-
cinus Dolabella hostis a senatu iudicatus est. cum Pansa consul
male adversus Antonium pugnasset, A. Hirtius consul cum exercitu
superveniens fusis M. Antoni copiis fortunam utriusque partis
aequavit. victus deinde ab Hirtio et Caesare Antonius in Galliam
confugit, et M. Lepidum cum legionibus, quae sub eo erant, sibi
iunxit, hostisque a senatu cum omnibus qui intra praesidia eius
essent iudicatus est. A. Hirtius, qui post victoriam in ipsis hostium
castris ceciderat, et C. Pansa ex vulnere, quod in adverso proelio
exceperat, defunctus in campo Martio sepulti sunt. adversus C.
Caesarem, qui solus ex tribus ducibus supererat, parum gratus se-
natus fuit, qui Dee. Bruto obsidione Mutinensi a Caesare liberato
triumphi honore decreto Caesaris militumque eius mentionem non
satis gratam habuit. ob quae C. Caesar, reconciliata per M. Lepi-
dum cum M. Antonio gratia, Romam cum exercitu venit et perculsis
adventu eius eis, qui in eum iniqui erant, cum annos novemdecim
haberet, consul creatus est.

Ex LIB. cxx.

C. Caesar consul legem tulit de quaestione habenda in eOS, quo-
rum opera Caesar pater occisus esset, postulatique ea lege M. Bru-
tus, C. Cassius, Dec. Brutus absentes damnati sunt. cum M. Antoni
vires Asinius quoque Pollio et Mimatius Plancus cum exercitibus
suis adiuncti ampliassent, Dec. Brutus, cui senatus ut persequere-
tur Antonium mandaverat, relictus a legionibus suis profugisset,
iussu Antoni, in cuius potestatem venerat, (caesus) a Capeno Se-
quano interfectus cst. C. Caesar pacem cum Antonio et Lepido
feeit, ita ut tresviri rei publicae constituendae per quinquennium
essent ipse ct Lepidus et Antonius, et ut suos quisque inimicos pro-
scriberent. in qua proscriptione plurimi equites Romani, centum
tri ginta senatorum nomina fuerunt, et inter eos L. Pauli, fratris M.
Lepidi, et L. Caesaris, Antoni avunculi, et M. Ciceronis. huius
occisi a Popillio legionario milite, cum haberet annos sexaginta

